# -*- mode: mandoku-view; -*-
#+TITLE: 陶山集
#+DATE: 2015-08-24 23:54:16.356615
#+PROPERTY: ID KR4d0099
#+PROPERTY: BASEEDITION WYG    
#+PROPERTY: JUAN 卷一
<pb:KR4d0099_WYG_001-1a>¶
欽定四庫全書¶
　陶山集巻一¶
　　　　　　　　　　　　　宋　陸佃　撰¶
　五言古詩¶
　　依韻和毅夫新栽梅花¶
誰賦梅花詩擬繼三百五昔聞林居士幽棲賁巖塢瓊¶
章雖在人玉樹已埋土湖山今寂寥五雲謾無雨夫君¶
擅文章頗以詩自許芬芳春草生光芒夜珠吐人間再¶
<pb:KR4d0099_WYG_001-1b>¶
生島名在詩書圃錦囊貯西施佳麗生百娬翺翔道家¶
山文采動人主陽春定能和白華應可補後生誰敢當¶
柏直口尚乳(案漢書高帝紀問大将誰也對曰柏直上/曰是口尚乳臭此詩節取成句原本訛柏)¶
(直為相值/今校正)老夫幸未疲腰劍猶能舞¶
　七言古詩¶
　　贈王君儀¶
嘗思孔子昔在世門生弟子三千人大哉巻舒聖人道¶
弦歌講誦鄒魯濱立身非以利欲誘至誠惟學義與仁¶
<pb:KR4d0099_WYG_001-2a>¶
雍容徳藝愈磨厲烜赫光輝彌日新追塵力行慕汲汲¶
忘疲善誘思循循外榮豈就卿相位内樂惟知探道真¶
所以萬世作師法望之仰之如北辰吾嘗苦愛孟子語¶
淵源事業醇乎醇得君達欲善天下陋巷窮惟周一身¶
當時舉世謂迂闊進退何妨吾屈伸紛紛流俗何足託¶
以道優游能自遵瞥然顧彼萬鍾禄有如聚散空中雲¶
乃知君子所為學志将憂道不憂貧君儀建徳一儒士¶
篤學滄溟陶粹純年强有志闢邪説氣壯力苦鋤荆榛¶
<pb:KR4d0099_WYG_001-2b>¶
放出森森梓杞材秀枝爛漫敷青春讀書侵暮即然燭¶
為文夜坐常達晨誰憫顔瓢啖藜藿自憐范甑生埃塵¶
每云外物未嘗恤披巻動能經累旬有時揮筆瀉霖雨¶
但聞霹靂飛車輪雲開霧散卻晴霽清風淅淅無纖塵¶
(案此句用/韻與前複)佳花美木競妍秀高山逺岫皆嶙峋有時高¶
談傾耳聴又如天馬超崑崙回顧駑駘百千輩疲筋竭¶
力安可羣我嗟才識頑且鄙書齋日得相依親勤勤顧¶
子能如此固宜使人長書紳¶
<pb:KR4d0099_WYG_001-3a>¶
　　依韻和孫勉教授¶
汝隂先生學雖興官職冷靜真如冰門前鳥雀可羅網¶
甑中埃墨隨炊蒸收拾人才妙長養落筆雖誤猶成蠅¶
至于敗羣亦不受畫脂徒費知難凝従來説詳富學海¶
發揮春秋破晻曖仲舒玉杯足瑕纇中散珠船不光彩¶
(原註中散/謂王微之)著書固知非一日作詩又欲重千載公卿爭¶
迎為上客信知淮楚文章伯應許曹參避正堂未甘賈¶
誼虚前席男兒富貴固有時如何宦達微愆期衮衣繡¶
<pb:KR4d0099_WYG_001-3b>¶
裳畢竟在秖是即今髭鬢改平生耿介性不容凛凛勁¶
節凌秋風金華中丞最稱賞惜也未老先龍鍾去人闔¶
棺命云促浮生瞬息風中燭(原註莘老尤/稱重誠之)華萼飄零不¶
得歸涕淚數行悲手足顧予未放雪滿顛乞得清潁如¶
升仙喜聞故人在學校宛若見面初開牋揚州騎鶴未¶
足羨便欲共醉花中間西湖風景事事好不似吳越惟¶
無山海棠方恨我來遲君欲歸去将何之期向聖時同¶
盡瘁况復交情淡如水他年若和(原註/去聲)傅説羮免使鹽¶
<pb:KR4d0099_WYG_001-4a>¶
梅鼎顛趾¶
　　依韻和李知剛黄安見示¶
蒋山鱗鬛蒼嵯峨參伐可捫斗可摩建康開府占形勝¶
千檣萬舳來江艖憶昨司空駐千騎與人傾蓋腸無他¶
有時偃蹇枕書臥忽地起走仍吟哦諸生横經飽餘論¶
宛若茂草生陵阿發揮形聲解竒字豈但晚學池中鵝¶
余初聞風裹糧走願就秦扁醫沈疴登堂一見便稱許¶
暴之秋陽濯江沱夜深歸來學舍冷鼓吹有蛙更聞鼉¶
<pb:KR4d0099_WYG_001-4b>¶
曾參捉襟肘屢見回也簞食傾瓢蠡誰云寒儒偶遭遇¶
馳道馬疾揺鳴珂因縁乞郡得金印闗吏雖識難誰何¶
邇來二紀世已換仙棊一局真爛柯孔林父子久同葬¶
謝安墩在空坡陀顧瞻思賢有儀象挂壁未去聊隨梭¶
中年觸緒易感慨賴有二子相經過隴西家兒信竒偉¶
美玉在巖珠在波慙非冰清託之女亭亭松柏垂蔦蘿¶
黄生初來似蠶蠋被絲纒裹今成蛾磨礱爪距擅場屋¶
擬與羣俊爭殊科惟黄與李豈易得一二自抵三千多¶
<pb:KR4d0099_WYG_001-5a>¶
回思爭雄六戰國競致賓客尋干戈黄金築臺禮郭隗¶
玉盤進手延荆軻雞鳴狗盜何足數雖欲定霸終蹉跎¶
大哉皇宋聖人出日月雙麗君臣和嵗時金穰玉燭潤¶
紀功泰山崖可磨平生慷慨慕荆國自誓中立無邪頗¶
異時與子共勲業請效䕫契賡堯歌¶
　五言律詩¶
　　登塔¶
題寫看前輩躋攀接後塵日邊窺兩觀雲下念雙親宫¶
<pb:KR4d0099_WYG_001-5b>¶
線徐添晝林花頓減春夕陽猶獨立萬慮入經綸¶
　　依韻和彭器資直講¶
嵗久親談麈春深集試闈才名非畫餅科等是傳衣鶯¶
稍遷喬出鴉應反哺飛羨君親膝近昨夜夢先歸¶
　　呈張邃明舍人¶
世掌絲綸美聲名壯紫微賜茶天上坐退食日邊歸簡¶
在除書密時清諌疏稀佇公㕘鼎席寰海望餘輝¶
　　思巖老呈彭器資¶
<pb:KR4d0099_WYG_001-6a>¶
春逺下樓遲城高背落暉鶺鴒經嵗别鴻鴈幾時歸栁¶
闊行人盡花殘驛使稀濠州在雲下深欲伴歸飛¶
　　寄龔深父給事¶
往嵗手曾攜穿雲路欲迷蓬萊風引近靈鷲月飛低晝¶
永棊相對春深鳥自啼别來真約在何事少書題¶
　　蘇丞相挽歌詞二首¶
樂易雖難老艱難亦備更高官誰不死厚徳是平生曾¶
負阿衡鼎仍調傅説羮須知夷險異髙臥看南行¶
<pb:KR4d0099_WYG_001-6b>¶
世徳層層外年齡九九餘浪傳千嵗字真記五車書帳¶
冷閒金鴨泉深暗玉魚前時傅巖像今得幾分如¶
　　鍾評事挽歌詞¶
銀餠當年遇金鉤幾代收一經知教子千橘等封侯瘴¶
雨松門夕悲風桂嶺秋江深人不見依舊水東流¶
　　馮朝奉挽歌詞¶
仕宦惟遭遇神仙信杳冥老年多感慨同牓半凋零附¶
葬銘旌暗平生信史青須知玉川子傳後有添丁¶
<pb:KR4d0099_WYG_001-7a>¶
　　公議郎中挽歌詞¶
愷悌雖平進艱難亦備更冰㕔諳冷宦夢境過浮生雲¶
海仙舟隔風旌粉字横莫埋言行録留著後人行¶
　　劉大卿挽歌詞¶
許國丹心壯傳家素節清葬無金椀送庭有玉棺迎紅¶
幕賓朋散青囊宅兆成惟餘原上月猶是舊時明¶
　　陳夫人挽歌詞¶
鄰與鄒人卜門歸太史評忽隨雙佩失不見一珠成夢¶
<pb:KR4d0099_WYG_001-7b>¶
入清都杳船維彼岸輕空餘江上月依舊度牕明¶
　　魏國太夫人陳氏挽歌詞¶
漏逐晨鐘盡舟隨暮壑移文歸大家傳行在小星詩珠¶
珮臨江失金丹渡海遲侍郎頭已白兒慕不勝悲¶
　　贈慈覺大師¶
講花天散墜醉草客爭收明月來相識孤雲學自由隙¶
曛穿薄暮簷溜滴髙秋不鎖西牕夢名山有舊逰¶
　　贈李柔得道士¶
<pb:KR4d0099_WYG_001-8a>¶
傳得真人性長安久卜居噀成西蜀雨換得右軍書(原/註)¶
(一作桂林無雜/樹䑕壤有餘蔬)酒散顛狂極香消寂寞餘更能盤礴畫¶
傳寫十分如¶
　五言排律¶
　　再用前韻呈毅夫(案此所云前韻一/首永樂大典缺載)¶
洛陽曾識面穰下竟論交久若居蘭室初如食蔗梢故¶
非偷姓孔誰敢僭名郊作事常師古當官肯代庖匪躬¶
期蹇蹇夷行笑嘐嘐稷也真堯力參乎豈桀髇金樓傳¶
<pb:KR4d0099_WYG_001-8b>¶
寳構雜俎當珍肴講舍推攸止賓筵絶載呶孫牕餘臘¶
雪徐榻臥寒茭反舌宵鳴蟈長踦暖挂蛸即今除户墐¶
那得曝簷茅逺夢方隨蝶輕綃擬換鮫歴來雙鳯闕律¶
動半山坳草色揉藍染花名篆字鈔膘肥熊自撲香滿¶
麝爭跑乳雉翔仍集鳴禽語漸勦栁将金自比楮與玉¶
相淆節應豳三日陽添泰一爻碧圓牽翠荇紅蕾破香¶
苞鶯出求同志鴻歸學共胞形容當舞籥音韻中笙匏¶
麗苑聞亡是熙臺亞有巢不材真是櫟何算信如筲交¶
<pb:KR4d0099_WYG_001-9a>¶
淡非同醴流清豈為膠往來須倒載生滅任浮泡縦阻¶
陳歌管猶容聴鐲鐃北牕寜獨臥南岳謾相嘲酒用陶¶
巾漉詩須賀錦包儘教談麈盡仍取唾壺敲不向花前¶
醉應慙薄荷貓¶
　七言律詩¶
　　閒居示王君儀¶
五色文章爛錦開謾勞天女翦刀裁黄鶯窺水亭亭立¶
白鳥投空逺逺來清晝光隂輸靜客碧雲岐路屬多才¶
<pb:KR4d0099_WYG_001-9b>¶
羨君直入文滄海探盡驪珠始肯迴¶
　　送諸張¶
就學經年客㑹稽父兄應久怪歸遲故知子學優來日¶
想得人看勝舊時食蔗已甘佳境近為山纔止素功虧¶
少年況有修身志莫為區區應舉移¶
　　依韻和尚用之秀才梅花二首¶
假借鉛華素不曾肯将桃李較衰榮向人有意如相識¶
混雪無言恥自明青帝信音元苦逺素娥風調不勝清¶
<pb:KR4d0099_WYG_001-10a>¶
愛君詩思誠高古睥睨𤣥尊與太羮¶
年年先發更誰曾憔悴中間獨自榮素豔得如人淡佇¶
暗香能共雪分明銀河魄轉霜風耐青冢魂歸月夜清¶
莫與将軍輕止渴須知丞相要調羮¶
　　送能協¶
禹門千尺晚登龍稽古従來緩見功清節藴珠函柱白¶
高文浮蜃吐樓紅落花正值行時盡圓月還成别後同¶
寄字好憑魚上下汴渠流水洛新通¶
<pb:KR4d0099_WYG_001-10b>¶
　　呈越州程給事¶
南海歸來請㑹稽錦衣新過浙江西暫違香案蓬萊小¶
久擅詩名太華低花影欲重公事退鳥聲初鬧吏衙齊¶
雲衢已怪朝天晚乘興無因訪剡溪¶
　　依韻和程給事留題法雲寺方丈¶
淨室兼容海衆臨維摩憔悴病仍侵且將燈續光明藏¶
時見珠隨咳唾音素壁短碑深掐(原註/去聲)玉畫簷新牓大¶
書金故溪曾指桃花記乘月何時更一尋¶
<pb:KR4d0099_WYG_001-11a>¶
　　題適南亭呈程給事二首¶
子真仙去學喬松華宇經營得我公海近蓬瀛全彷彿¶
山經樓閣半虚空一千里地簷前月九萬程天座上風¶
従此鑑中登望好卻應渾勝水晶宫¶
參陪初見翦蒿萊頃刻疎紅户牖開賀老湖光浮枕簟¶
梅家山色染樓臺翠微已借雲根築青瑣仍供月影來¶
聞説紫泥追詔近使星躔次傍三台¶
　　依韻重和再住法雲寺(案此云重和自有初和/一首永樂大典缺載)¶
<pb:KR4d0099_WYG_001-11b>¶
聞說重來住法雲舊縁香火一番新桃花可認曾移主¶
鷗鳥還應不避人腦玉幾陵虹氣勢頷珠長借月精神¶
何時乞得東南守共禮黄金丈六身¶
　　贈真戒大師¶
時訪城西長者家欲将無定友煙霞百函貝葉聴揮麈¶
一炷爐香看㸃茶猿立砌臺偷落果鳥穿簷柏獻新花¶
舊曾題處煩師䕶肯學常流旋碧紗¶
　　登塔望太行¶
<pb:KR4d0099_WYG_001-12a>¶
浮圖千尺俯樓臺天地晴無一㸃埃日薄馬初經具次¶
(原註具茨之/山一従具次)風輕船稍近蓬萊遷移曾費愚公力分擘¶
寜煩巨掌開東北若無丘壟礙好同靈鷲卻飛來¶
　　依韻和彭器資直講二首¶
三年清苦下書帷諸子専門盛一時研盡錦砂重注易¶
草殘饒紙謾箋詩鼓催閩越茶應早線引昭陽日漸遲¶
侍講㑹須拌共醉狀元新約未差池¶
歸盡春風未得歸相逢還是落花時文衡仔細誇程石¶
<pb:KR4d0099_WYG_001-12b>¶
飲量麤豪笑滿巵安穏鴛鴦多左翼低回烏鵲尚南枝¶
稍尋前度曾逰處更覺新懐慰舊思¶
　　依韻和蕭惟申檢法同年¶
老驥如龍久屈盤追風消得用金鞌即今将相多同牓¶
自古神仙有法官病起縱驚秋鬢改詩成猶伴夜珠寒¶
他時直上三千里願看雲天一整翰¶
　　門下王相公南郊謝雪子敏甫學士監禮楊傑有¶
　　詩次其韻¶
<pb:KR4d0099_WYG_001-13a>¶
雪擁平田萬頃寛一郊和氣屬天官撒鹽久欲資調鼎¶
成璧初疑捧上壇雀帶玉飛金屋煖龍和珠睡錦牕寒¶
他年祠罷親陪燕應得屏風隔坐觀¶
　　依韻和元參政祈雨¶
翦爪七年矜久旱齋心三月愧疎雲地鍾潤澤來耕壠¶
天借清凉入繡紋常膳鼎寒揺萐莆正衙爐煖和蘭薰¶
(原註是日得雨上/復常膳御正殿)越裳㑹見朝丹闕共識中原有聖君¶
　　次韻和曾子固舍人二首¶
<pb:KR4d0099_WYG_001-13b>¶
閶闔晨開玉殿浮靈鼇不動海波柔是般仙果三千嵗¶
一樣春風四百州鸞扇影寒裁就月蜃爐香煖結成䄛¶
從今不顧瑶池宴閒卻西巡八駿騮(原註右集英殿/春宴呈諸同舍)¶
平明下馬錦䝉鞍暫向飛廊一整冠行近栁隂移晝寂¶
坐來花氣辟春寒别張翠幄黏絲絮更想金人捧鏌干¶
洛下少年今亦老宴逰無復似前歡(原註右上已日瑞/聖園錫宴呈諸同)¶
(舍/)¶
　　資善堂御筵奉詔送陳資政出守邢州¶
<pb:KR4d0099_WYG_001-14a>¶
共輔龍飛與五蛇一時恩禮有誰加華堂玉椀更傳酒¶
便殿金瓶獨賜茶寳帶光芒腰下印繡衣形影幕中花¶
平生自與韓公合名徳應歸太史誇¶
　　呈王聖美¶
少談竒字客長安妙斵無人得郢墁兩鬢已秋陪後進¶
十年如夢守前官(原註公改中/允十年矣)竹延西角東須徧梅發¶
南枝北尚寒(原註佃先/聖美進職)従古晚成終大用扶揺行見海¶
鵬摶¶
<pb:KR4d0099_WYG_001-14b>¶
　　依韻和章樞宻景靈宫奉安列聖神御¶
綵輿同日㑹仙山金鎖晨開玉殿闗駕象法王趨側畔¶
騎龍真祖䕶中間紫浮渭北衣冠氣紅壓終南衮繡顔¶
更祝聖孫千萬夀奉祠長御景靈班¶
　　依韻和曾子開舍人従駕孟饗景靈宫四首¶
汎灑従誇雨㸃匀九天宫闕自無塵五更玉勒爭門入¶
十里珠簾夾道陳薄宦即今雙鬢改従官還是一番新¶
須知鸞駕重涓日不似春秋四卜辛(原註是時有/㫖别選日)¶
<pb:KR4d0099_WYG_001-15a>¶
夏木隂清氣候匀平明鸞仗簇芳塵百年禮樂傳宫注¶
萬國衣冠拱廟陳紅芍藥開迎晝永紫櫻桃熟奉時新¶
天街自不容生草布屑由來枉用辛¶
三宫同日下雲萊帶曉千門萬户開黄繖日隨清景駐¶
玉爐風度暗香來眠當道路驅除栁守得宫庭委付槐¶
亭午扇還新廟閟紫雲重複護周迴¶
脩廊圖畫列伊萊金碧旁看啓佑開山壓巨鼇初踴出¶
宫隨靈鷲忽飛來瀟湘佇泣空留竹海岳遥趨想畏槐¶
<pb:KR4d0099_WYG_001-15b>¶
聞說都人爭擁道鳯輿纔見第三迴¶
　　瓊林苑御筵奉詔送文太師致政歸西都四首(原/註)¶
　　(元豐七年三月二日文案七年原本誤作元年攷/神宗本紀元豐三年  彦博為太尉九月加節鎮)¶
　　(六年十二月以太師致仕七年入覲三月辛丑宴/瓊林苑帝製詩以賜之與詩中節次相符今據以)¶
　　(改/正)¶
車後鵷鸞隨劒履帳前貔虎擁旌旄星環紫極三階正¶
鼇立青天一柱高上苑金杯新錫餞下都銀鑰舊均勞¶
重來更捧宸章爛華衮何如玉字襃¶
<pb:KR4d0099_WYG_001-16a>¶
黄鉞新兼兩鎮雄至和前已冠三公傳将名徳蠻夷外¶
老卻年華将相中十雨燮成堯壤厚五雲飛盡傅巖空¶
(原註易飛候云視四方有大雲五/色具而不雨則其下賢人隠矣)更聞定策刊彞鼎千¶
古英雄伏下風¶
太師勲業在丹書乞得身歸主眷殊五色詔容瞻鳯闕¶
白雲篇不換蛇珠閒應物外神仙有健復人間将相無¶
明夜畫船回首處汴隄煙月栁千株(原註公歸上/特令具船)¶
黄金曾酌御尊餘恩禮何人更得如北極星辰趨觀闕¶
<pb:KR4d0099_WYG_001-16b>¶
西京花木臥田廬手持宸翰春羅馥身入仙壺晝景舒¶
八十為師精力在太公應愧齒先疎¶
　　興龍節口號(案宋史哲宗紀帝/生日為興龍節)¶
祥雲好色近蓬萊列辟稱觴廣殿開樂奏九成丹鳯降¶
香焚百和玉龍來三農臘雪方呈瑞萬國春風已暗迴¶
共祝聖君千萬夀年年長奉白雲杯¶
興龍嘉節㑹簪纓步武蹌蹌鷺集庭拜笏競從花外見¶
仙歌疑是夢中聴升平聖世眞難遇醉飽君恩敢獨醒¶
<pb:KR4d0099_WYG_001-17a>¶
同望闕庭稱萬夀慶雲中見老人星¶
　　依韻和王微之學士¶
坐籌國事尚才堪屈指同年秖二三平昔醉鄉營别業¶
如今仙籍換頭銜光隂老去猶能惜世事閒來不更談¶
聞說進書歸祕閣絶勝流落在山巖¶
　　爾雅新義成查許國以詩見惠依韻答之二首¶
背未成鮐齒未鯢暫時來放五雲低初従荆國猶年少¶
久侍神皇見日躋近正鉛黄新眼目指南塵土舊輪蹄¶
<pb:KR4d0099_WYG_001-17b>¶
愛君文采真難敵他日横空是紫霓¶
探盡驪龍鑿盡鯢明珠未出價猶低晉人已覺蟚蜞誤¶
漢客仍從豹鼠躋到底錯薪須刈楚從來得兔要忘蹄¶
他時若綴三經後五色雲中有紫霓¶
　　戲和鄭通叔仲春晨起¶
春來燕姹復鶯嬌不飲喉咽頓覺焦桃被臉深将露洗¶
栁縁腰細得風饒船中載酒猶嫌少席上看花每恨遥¶
可惜襄王今老矣不堪雲雨夢朝朝¶
<pb:KR4d0099_WYG_001-18a>¶
　　送文太師再致政歸西都二首(原註元祐/五年二月)¶
太師天賦與人殊除卻汾陽盡不如萬乘有時前膝席¶
百官隨處避肩輿鉅公多出陶鎔後重事仍歸議論餘¶
聞說挂冠恩寵厚恨無官職可教除¶
乞身章疏竟難移雙鎮辭來亦重違絶域共驚吾父在¶
别都今喜我公歸渭川士宦相先後遼海人民半是非¶
誰念昔曾陪祖帳同時賓客坐中稀(原註公元豐間致/仕西歸賜宴瓊林)¶
(苑今惟蘇子容/并佃二人再預)¶
<pb:KR4d0099_WYG_001-18b>¶
　¶
　¶
　¶
　¶
　¶
　¶
　¶
　陶山集巻一¶
