# -*- mode: mandoku-view; -*-
#+TITLE: 陶山集
#+DATE: 2015-08-24 23:54:16.524527
#+PROPERTY: ID KR4d0099
#+PROPERTY: BASEEDITION WYG    
#+PROPERTY: JUAN 卷十
<pb:KR4d0099_WYG_010-1a>¶
欽定四庫全書¶
　陶山集巻十¶
　　　　　　　　　　　　　宋　陸佃　撰¶
　制¶
　　翰林學士除節度使制¶
門下周寄軍政将皆出于命卿魯用真儒文必兼于武¶
備乃眷詩書之帥以提仁義之兵敷告大廷載揚明命¶
具官某社稷之器邦家之光才足以資修飾潤色之嘉¶
<pb:KR4d0099_WYG_010-1b>¶
道足以贊經綸戡定之美壯猷能決老志善圖無狐䑕¶
進退之疑有龜蛇捍避之固早陪法從良副具瞻非獨¶
擅制作之文抑亦窮戰鬬之事禁林甚宻豈意得頗牧¶
之才方略又新不至學孫吳之法足當閫寄以協廟謀¶
是用築上将之壇埸建中軍之旗鼓式消寇虐用遏殊¶
方於戲韎韐作師予方勤于賞善黄河為帶爾其顧于¶
誓功祇服訓辭往膺榮號¶
　　宣徽南院使除河陽三城節度使制¶
<pb:KR4d0099_WYG_010-2a>¶
門下天下雖安敢愆忘于武備閫外之事尤屬賴于将¶
臣宜得真才以諧實用粤敷明命咸告大廷具官某老¶
志善圖壯猷能決沈鷙而懐氣節慷慨而志功名頃副¶
簡求屢更煩使玉闗萬里繄綏撫之才金匱六韜得經¶
變之略威號素著恩信甚明作之而鼔鼙之聲讙令之¶
而麾鉞之色倍是以殺敵惟果攻無堅城戰功實多兵¶
有常勝眷予爪士時乃虎臣比宣令猷彌膺羣望兹用¶
錫元戎之旄鉞築上将之壇場付以三城委之一面式¶
<pb:KR4d0099_WYG_010-2b>¶
消冦虐用勸臣工於戲韎韐作師朕方勤于賞善黄河¶
為帶爾其顧于誓功惟寛仁可以愛民惟秉義可以報¶
國往膺寵命祗服訓辭¶
　　宗室除節度使制¶
門下國以宗彊蓋本懐和之義政由親始實先比佽之¶
仁于古有稽肆予敢怠在書則分寳玉庸展伯叔之親¶
顧禮而有脤膰以同兄弟之福矧兹近屬時乃真才惟¶
明綍之将施宜搢紳之是告具官某肺腑之戚聲聞之¶
<pb:KR4d0099_WYG_010-3a>¶
賢貴而有謙靖之風富而無亢滿之累外禦其侮絶讒¶
鬩之嫌旁明厥思保踐修之善而又沈鷙而懐氣節慷¶
慨而志功名敦閲詩書究觀韜略無俾城壊既宣夾輔¶
之勞何以家為更懐忠勇之意乃付元戎之鉞俾分大¶
鎮之符匪出私恩實從公義於戲蔦蘿施于松栢雖實¶
托予之尊葛藟庇其本根亦惟資爾之助往欽寵號祗¶
服訓辭¶
　　邊鎮節度使除開府儀同三司制¶
<pb:KR4d0099_WYG_010-3b>¶
門下設位語能無重經邦之貴敘階言極有嚴開府之¶
華屬肇制于官名尤慎班于爵號使膺實用爰得真才¶
敷告大廷載揚明命具官某有剛實之徳有柔令之儀¶
忠孝稟于天成文武惟其器用玉闗萬里繄綏逺之功¶
金匱六韜得經變之略克寛外顧式副旁求壯矣邦家¶
之基居然廊廟之器天将大任民具爾瞻況以久于建¶
旄宜進同于補衮斷自朕志往哉汝諧於戲角犀豐盈¶
聳四方之望威儀赫烜視三公之崇體予眷懐茂乃嘉¶
<pb:KR4d0099_WYG_010-4a>¶
績亦若虢叔共修諸夏之和無俾阿衡獨擅有商之美¶
　　吏部尚書除尚書右僕射制¶
門下伊尹格天暨湯咸有一徳高宗享國惟説命總百¶
官顧臣主之俱賢致朝廷之既治将布偉績爰吿大廷¶
具官某行可以鎮浮才足以經逺中道而立無昵于小¶
人當官而行不隕于流俗安危攸繫左右具宜比副明¶
揚屢膺器用厥猷翼翼深符王國之思維石巖巖大聳¶
師垣之望乃眷前王之盛實資上相之良燕及神人阜¶
<pb:KR4d0099_WYG_010-4b>¶
成華夏雖眇躬之莫及或碩輔之可圖尚濟登兹是用¶
命汝爰自治官之正使陪令席之尊其式往欽以經來¶
效於戲黄耳金鉉永繄調燮之才赤芾蔥衡益稱襃嘉¶
之命恭朕之詔惟乃之休¶
　　樞宻院副承㫖元宗孟可文思副使制¶
敕某将事樞府克謹奉承厥由省官往貳使秩服勞于¶
外思稱茂恩¶
　　皇太后遇同天節典入内東頭供奉趙諒可文思¶
<pb:KR4d0099_WYG_010-5a>¶
　　副使制¶
敕(原註腦/詞同前)同天之澤進序官榮往服恩章愈思懋勉¶
　　西京左藏副使智誠可文思副使制¶
敕疆埸之臣久勤征戍不有勸賞何以閔勞遷爾一官¶
是為寵數¶
　　三班奉職周閎中可右班殿直制¶
敕具官某爾父将事公府以能屢遷今復累勞盍升使¶
秩頗睎廉善乞寝茂恩是加爾官以就清志往維祗服¶
<pb:KR4d0099_WYG_010-5b>¶
共勵忠勤¶
　　堂後官兼提㸃段繼隆可承議郎時恢可奉議郎¶
　　制¶
敕具官某爾為公府之屬而能将事恪恭有勞可録朕¶
于爵賞何所愛焉敘進厥官往祗乃服¶
　　宣徽院通引官行首解中立可三班借職制¶
敕朕罷不職之官而宣徽院廢以爾祗事嵗時頗久錫¶
之一命其往慎哉¶
<pb:KR4d0099_WYG_010-6a>¶
　　奉議郎蕭國鎮可降授宣議郎制¶
敕具官某朕順攷舊典敷同官儀凡在臣工卒従新秩¶
爾雖罪廢猶不汝遺錫之訓詞用更位號其往祗飭尚¶
葢厥愆¶
　　步軍都虞候英州刺史林廣可衛州防禦使馬軍¶
　　都虞候制¶
敕曩者瀘南之戎冦我邊鄙蠢爾匪茹敢煩王師朕命¶
将臣討兹無赦具官林廣有勇有謀克承廟算往殄巢¶
<pb:KR4d0099_WYG_010-6b>¶
穴人罔繹騷戰功居多無負任使擢登禦防虞度騎旅¶
是為休寵益務忠勤¶
　　東上閤門使王光祖可四方館使皇城使忠州團¶
　　練使姚兕可果州防禦使制¶
敕瀘南之冦負固亂常乃煩王師罪在不赦前啓後殿¶
左右是翼惟時将帥各迪有功具官王光祖忠義秉心¶
深入擊討蟻聚殄滅師不踰時朕圖汝勞擢司賓館其¶
務忠報以對茂恩其姚兕朕嘉汝勞圖厥襃勸進司兵¶
<pb:KR4d0099_WYG_010-7a>¶
防往務忠報¶
　　宗室仲峭可贈安化軍節度使制¶
門下先王崇建蕃屏無専享于文武之功同姓分錫脤¶
膰庸展親于伯叔之國乃眷公族之茂蔚為王國之華¶
其于云亡惻然永悼具官某小心而畏義强志而婉容¶
頎然高明輔以禮樂用能帥乃舊徳光于前人豈獨恭¶
儉孝悌之修沒有遺範以至始終哀榮之極備于歸全¶
日月有時窀穸吿具其錫爾祉以将余哀雖云飾終特¶
<pb:KR4d0099_WYG_010-7b>¶
出異數苴茅元社易乃通侯之封金節雕戈畀以元戎¶
之命¶
　　故皇姪右千牛衛将軍可贈右監門衛大将軍制¶
敕具官某祖宗之法敦敘九族生見襃優沒有榮號情¶
協禮稱朕用丕承爾以近親秉徳信厚永言淪逝良用¶
衋傷襃榮飾終國有舊典尚兹冥漠克享顯休¶
　　濮安懿王孫右監門衛大将軍仲江左千牛衛将¶
　　軍仲郵仲的仲葳各王韶(案此上有/脱誤字)女封邑號制¶
<pb:KR4d0099_WYG_010-8a>¶
敕朕于大臣之後卹孤録遺而遺奏以爾為請用錫封¶
邑庸示襃優思顯而親其務祗服¶
　　宗室仲容所生母王氏可封縣太君制¶
敇具官某所生母王氏靜徳是将嬪于宗室克生賢息¶
似續有休爰啓邑封厥惟華寵思稱朕命其克欽承¶
　　中大夫守尚書右丞王安禮曾祖明贈太師中書¶
　　令兼尚書令可追封英國公制¶
敕朕惟成王推皇考右烈考之心而後及于文王又推¶
<pb:KR4d0099_WYG_010-8b>¶
而上之至于后稷率禰之義豈特王者有是心哉蓋王¶
天下者獨致其隆耳朕欽輔臣原其親考尊祖之意使¶
伸其恩以追榮三世蓋非逺求也具官某曾祖明含章¶
在躬克開厥後積仁累慶施及孫曾後先相望作我良¶
輔嘉謀在國維爾之詒有華衮章亦既無愧光靈弗昧¶
尚監兹哉¶
　　中大夫守尚書右丞王安禮曾祖母某氏可追封¶
　　韓國太夫人制¶
<pb:KR4d0099_WYG_010-9a>¶
敕朕廣徳澤申勸輔臣有以一身而榮三世其生者貴¶
死者見封曰惟故常厥有宜稱性情度數蓋無得加焉¶
具官某曾祖母某氏有言有容行應圖史作合良士家¶
用榮懐亶侯多祥實始茀禄來毗國政是生曾孫朕擇¶
爾封莫如韓樂尚兹休享長佑後人¶
　　中大夫守尚書右丞王安禮祖用之贈太師中書¶
　　令兼尚書令可追封衛國公制¶
敕自古忠臣常出于慈孫孝子而孝子之愛其親慈孫¶
<pb:KR4d0099_WYG_010-9b>¶
之尊其祖天性厚矣茍用人之子孫而薄其祖考尚何¶
以責其忠哉具官某祖用之處身恭恪應物和靖天篤¶
之慶以有聞孫為時宗工恂善之效徙封大國尚克歆¶
承¶
　　中大夫守尚書右丞王安禮祖母某氏可追封燕¶
　　國太夫人制¶
敕禮者因時而造固有起于後世而先王未之盡者變¶
而通之存乎其時而已朕即人心以義起禮襃其子孫¶
<pb:KR4d0099_WYG_010-10a>¶
因使死者有爵雖古所無豈負于禮之意哉具官某祖¶
母某氏克明靜徳休有淑聲是興孫謀以佐王國載錫¶
之地自越徂燕靈其有知歆我明命¶
　　中大夫守尚書右丞王安禮父益贈太師中書令¶
　　兼尚書令可追封楚國公制¶
敕先民有言國人稱願曰幸哉有子如此君子之所謂¶
孝也已朕率是道以臨卿士登用厥子因隆其親使名¶
協位稱以大國人稱願之意具官某父益允修厥猷忠¶
<pb:KR4d0099_WYG_010-10b>¶
孝惟寳是産哲輔來寜邦家克紹徳門以永譽處他人¶
無一爾有二人錫之土田大啓楚宇天下稱願豈不偉¶
哉¶
　　中大夫守尚書右丞王安禮母某氏可追封魯國¶
　　太夫人制¶
敕古之慶賞尚得與其鄰里鄉黨相共矧伊親矣可不¶
及哉具官某母某氏婉娩聴從爰得良配饋我黍稷克¶
堪厥家媲徳合善謂宜夀考豈嗇于厥躬以昌嗣子乃¶
<pb:KR4d0099_WYG_010-11a>¶
遷大國于魯有休言告幽扃尚克嘉享¶
　　中大夫守尚書右丞王安禮母某氏可追封魏國¶
　　太夫人制¶
敕昔孟軻之母亡軻祭前以士後以大夫蓋君子從禮¶
視位之高卑與禄之厚薄肆朕寵綏臣工率禮不越朝¶
與燕坐榮則逮親然位有髙卑故封有逺邇雖自我作¶
豈與先王異意哉具官某母某氏為婦若母若為威姑¶
無所不宜以厎燕譽均仁七子間有俊傑爾子安石嘗¶
<pb:KR4d0099_WYG_010-11b>¶
以道相朕賛成政法布在四方今更官儀允釐庶職維¶
汝安禮仍在倚毗有蹈有知咸迪兹訓賜之全魏軻母¶
是光尚兹淑靈克享榮報¶
　　中大夫守尚書右丞王安禮妻某氏可進封魏郡¶
　　夫人制¶
敕禮之為道取稱而已故夫尊于朝妻榮于室厥有彞¶
訓朕敢弗循具官某妻某氏興自慶門來嬪顯族慈從¶
婉聴習熟見聞茂厥壼儀靖嘉維則勵相君子作我輔¶
<pb:KR4d0099_WYG_010-12a>¶
臣粤新官名使贊其始大啓爾郡用齊襃榮尚昌而家¶
永宜象服¶
　¶
　¶
　¶
　¶
　¶
　¶
<pb:KR4d0099_WYG_010-12b>¶
　¶
　¶
　¶
　¶
　¶
　¶
　¶
　陶山集巻十¶
